<div class="row">
  <div class="col-md-9">
    <p class="text-muted text-right">Frissítve: 2019.05.13.</p>

    <h4 class="subtitle">I. Bevezetés</h4>
    <p>A 2018. május 23-től érvényes új Adatkezelési szabályzatunk az eddig a "Jogi dolgok" alatt elérhető "V. Adatok kezelése és nyilvántartása" c. fejezet kibővített, és azt felváltó új szabályzata. További jelentős módosítása zajlott le a 2019. április 22-i Köztérkép 2.0 indulásakor.</p>
    <p>A szabályzatot a 2018. május 25-én hatályba lépő EU GDPR szabályozás értelmében készítettük (<a href="https://hu.wikipedia.org/wiki/%C3%81ltal%C3%A1nos_adatv%C3%A9delmi_rendelet" target="_blank">Wikipédián röviden</a>, <a href="http://www.privacy-regulation.eu/hu/index.htm" target="_blank">a teljes irányelv magyarul</a>).</p>
    <p>A Köztérkép eddigi szellemiségével összhangban célunk, hogy minden tagunk és látogatónk számára érthetően és amennyire lehetséges, egyszerűen magyarázzuk el, mi történik az adataikkal.</p>

    <h4 class="subtitle mt-5">II. Általános információk</h4>
    <p><strong>Köztérkép:</strong> a szoborlap.hu, www.kozterkep.hu, www.szoborkereso.hu, www.statuemap.com és www.mapublic.com weboldalakból, valamint a hasonló nevű letölthető applikációk álló szolgáltatás-család összefoglaló neve.</p>

    <p><strong>Adatkezelő:</strong> a Köztérkép üzemeltetője, vagyis Pál Tamás (3932 Erdőbénye, Felsőbénye utca 34.).</p>

    <p><strong>Látogató:</strong> minden olyan weblap felhasználó, aki bejelentkezés nélkül böngészi a Köztérképet.</p>

    <p><strong>Tag:</strong> minden olyan regisztrált tag, aki bejelentkezést követően böngészi a Köztérképet.</p>

    <h4 class="subtitle mt-5">III. Tárolt adatok</h4>
    <p>1. <strong>Látogatók esetében</strong><br />
      Nem tárolunk személyes adatokat. A látogatásod tényét ismerjük, amit a böngésződben tárolt cookie segítségével azonosítunk. A látogatás információinak tárolását az V/2-ben részletezett "Látogatottsági statisztikák" készítéséhez használjuk.</p>

    <p>2. <strong>Bejelentkezett tagok esetében</strong><br />
      Tagjaink esetében kétféle adatcsoport kerül tárolásra:</p>

    <p>a.) <strong>Adatok saját rendelkezéssel:</strong> az első csoportba azon adatok tartoznak, amelyeket tagjaink a regisztráció és a későbbi felhasználás során adnak meg, illetve módosítanak.</p>
    <p>b.) <strong>Automatikusan generált adatok:</strong> a második csoportba azon adatok tartoznak, amelyek automatikusan jönnek létre a felhasználás következtében. Ezek a tag által közvetetten befolyásolhatók, manuálisan viszont nem módosíthatóak a saját beállítások alatt.</p>

    <p>3. Mindkét adatkört a XI. fejezetben mutatjuk be részletesen. A regisztrált tagjaink azonosításában a böngészőben tárolt cookie-k is segítségünkre vannak. Ezek működéséről a VII. fejezetben olvashatsz részletesen.</p>

    <h4 class="subtitle mt-5">IV. Hozzájárulásod és adataid feletti rendelkezés</h4>
    <p>1. Regisztrációddal elfogadod többek között a jelen Adatkezelési szabályzatot is és a mindenkori Jogi nyilatkozatunkat. Ezzel hozzájárulásodat adod ahhoz, hogy adataidat tároljuk, és a jelen szabályzatban leírt módon, ill. célokra azokat felhasználjuk.</p>

    <p>2. Adataid egy részét regisztrációd megtartása mellett sajátkezűleg módosíthatod. Amennyiben hozzájárulásdat vissza kívánod vonni, ill. visszavonhatatlanul törölni szeretnéd adataidat, úgy kérjük olvasd el a IX. fejezetet.</p>

    <p>3. Amennyiben szeretnéd megkapni a Köztérkép adatbázisában tárolt személyes adataidat, kérjük vedd fel a kapcsolatot az Üzemeltetővel, aki felhasználói fiókodhoz tartozó email címedre elektronikus formában átadja neked ezeket.</p>

    <h4 class="subtitle mt-5">V. Adatok felhasználásának részletes bemutatása</h4>
    <p><strong>1. Bejelentkezéskori azonosítás</strong><br />
    Adataid tárolásának legfontosabb oka az azonosítás. A bejelentkezés során ellenőrizzük a megadott email cím és jelszó párost, és ha egyezést találunk az adatbázisban, akkor megtörténik a beléptetés, majd egy cookie-ba írjuk a belépett állapotoddal kapcsolatos tokent (véletlenszerűen generált egyedi azonosító karaktersorozat). Ez a cookie addig azonosít és újra beléptet az adott böngészőben, amíg le nem jár ill. nem törlöd.</p>

    <p><strong>2. Látogatottsági statisztikák</strong><br />
    A Köztérkép aloldalait látogatva tároljuk a megtekintett oldalak webcímét, a látogatási idő hosszát, valamint a hivatkozó webcímet, ahonnan a látogatás érkezett. A látogatási statisztika anonim, tehát a látogató nem azonosítható be a tárolt adatokból.</p>

    <p><strong>3. Aktivitási mutatók</strong><br />
    A Köztérkép alapja a közösségi munka. Ennek ösztönzésére számos aktivitási mutatót számolunk és tárolunk. Ezen mutatók célja, hogy egyrészt kifejezzék, az adott tag milyen értékes munkát végez, másrészt segítenek abban, hogy az adott tag milyen tapasztalattal rendelkezik és így milyen közösségi munkafázisokban hozhat döntéseket, ill. szavazhat - segítve ezzel a közösségi szerkesztést.</p>

    <p><strong>4. Kapcsolattartás</strong><br />
    A Köztérképen zajló munkával kapcsolatosan számos esetben születhetnek automatikus belső üzenetek és emailek, amelyek a tagot tájékoztatják a saját vagy a közös munkát érintő változásokról, feladatokról.</p>

    <p>A regisztráció során megadott és később módosítható saját email címre az értesítések mellett további heti, napi és alkalmi hírleveleket küldünk.</p>

    <p>Az egyes külső email és belső értesítéseket típusonként külön a Beállítások / Értesítések aloldalon aktiválhatja / inaktiválhatja a tag.</p>

    <p><strong>5. Földrajzi helyzeted használata</strong><br />
    Az egyes böngészők képesek lehetnek a saját lokációd (latitude és longitude koordinátád) átadására. Ezen értékeket tároljuk, valamint változását figyelhetjük. A helyzeted alapján listázzuk a közeli alkotásokat, pozícionáljuk a térképeket és tesszük elérhetővé az olyan lokáció alapú funkciókat, mint pl. az "Érintés" és a "Térkapszula".</p>

    <p><strong>6. Adatátadás harmadik fél részére</strong><br />
    A Köztérkép filozófiájából kifolyólag nem végez reklámtevékenységet, így adataidat tömegesen és központilag nem adjuk át harmadik félnek, hogy az téged ajánlatokkal kereshessen meg.</p>

    <p><strong>A kapcsolattartás során a Köztérkép EGT-országon kívüli Adatfeldolgozót vonunk be a tagok számára küldendő emailek kézbesítésére.</strong> A tömeges és egyedi email küldemények sikeres (nem SPAM-esedő és gyors) kézbesítése érdekében a piacvezető Sendgrid, Inc. (USA, CO 80202 Denver, 1801 California street, suite 500) emailküldő szolgáltatását használjuk. A Sendgrid számára email címedet, a küldendő levél tárgyát, valamint tartalmát adjuk át. A Sendgrid ezen adatokat kiküldés után 30 napig tárolja. Az átadott adatok mellett szintén 30 napig aktivitási adatokat is gyűjt, úgy mint: a levél kézbesítése, megnyitása, kattintások a levélben elhelyezett linkekre. Ezen aktivitási mutatókat a Köztérkép átveheti és tárolhatja korlátlan ideig, de maximum a tagi profil törléséig.</p>

    <p>A Köztérkép látogatása során harmadik fél Köztérképre beépített alkalmazása cookie-kat hozhat létre a böngésződben, amely rögzítheti az általad látogatott Köztérkép-oldalakat és más információkat gyűjthet. Ezekről külön írunk a VII. fejezetben. Ezen cookie-kon keresztül végzett adatgyűjtésekben a Köztérkép csak áttételesen érintett így ennek pontos menetére sincs befolyása, ill. pontos rálátása.</p>

    <h4 class="subtitle mt-5">VI. Adattárolás biztonsága</h4>
    <p>Az Üzemeltető mindent megtesz annak érdekében, hogy a Köztérkép adatbázisait és azon belül személyes adataidat a lehető legmagasabb biztonsági védelemmel lássa el. Az üzemeltetett szervereken folyamatos szoftverfrissítést végzünk, a szerverek, ill. szolgáltatások közti kommunikáció és adatátadás titkosított csatornán történik.</p>

    <p>A tárolt adatokhoz Üzemeltető, ill. kijelölt munkatársai férhetnek hozzá. A tárolt jelszavak nem visszafejthető, titkosított formában kerülnek megörzésre, így azok Üzemeltető számára sem ismerhetők meg.</p>

    <h4 class="subtitle mt-5" id="cookie">VII. Cookie-k, avagy böngésző sütik</h4>
    <p><strong>Általános információk</strong><br />
    A cookie-kban (sütikben) olyan információkat tárolunk a látogatók számítógépén, amelyek segítenek az automatikus beléptetésben, bent maradásban, egyes állapotok, beállítások mentésében, a fenti menüsor figyelmeztetéseinek megjelenítésében, a kezdőlapok frissítésében és más hasznos funkciókban. Amennyiben ezen cookie-k tárolása valami miatt problémába ütközik, vagy tudatosan letiltásra kerül ezek írása a böngésződben, akkor az oldal nem működik megfelelően - egyes funkciók elérhetetlenné válhatnak.</p>

    <p>Fontos megjegyezni, hogy a cookie-kban tárolt információ önmagában nem alkalmas arra, hogy a látogató vagy tag személyét beazonosítsa.</p>

    <p>A cookie-król bővebben a Wikipédián: http://hu.wikipedia.org/wiki/HTTP-s%C3%BCti</p>

    <p>Weboldalunk jelenleg a térképek megjelenítéséhez használ olyan külső szolgáltatókat, amelyek cookie-kat írhatnak a látogatók böngészőjébe, hogy az általuk kiszolgált térkép-csempék megfelelően megjelenjenek. Amennyiben valamelyik szolgáltatás sütijeit elutasítod, lehetőséged van más térképet használni.</p>
    <p><strong>1. OpenStreetMaps</strong> Adatkezelési szabályzata, sajnos csak angolul: https://wiki.osmfoundation.org/wiki/Privacy_Policy</p>
    <p><strong>2. WikiMaps</strong> Adatkezelési szabályzata: https://meta.wikimedia.org/wiki/Privacy_policy/hu</p>
    <p><strong>3. Google Maps</strong> vonatkozó cookie-szabályzata: https://policies.google.com/technologies/cookies?hl=hu</p>

    <p>Weboldalunk nem használja a népszerű közösségi oldalak valamint webanalitikai szoftverek szolgáltatásait, így ezek követő cookie-jai nem íródnak az eszközödre a weboldalunk böngészése közben.</p>

    <h4 class="subtitle mt-5">VIII. Beállítások</h4>
    <p>Személyes adataidat valamint értesítéseidet és más beállításaidat a Beállítások alatt kezelheted, vagy <a href="/tagsag/beallitasok">ide kattintva</a>.</p>

    <h4 class="subtitle mt-5">IX. Adatok törlése</h4>
    <p>A Köztérkép felhasználói számára nem biztosít lehetőséget a személyes adatok kezelésére adott hozzájárulás visszavonására és a felhasználói fiók egyidejű megtartására. Amennyiben vissza kívánod vonni adatkezelési hozzájárulásodat, törölnöd kell profilodat, amivel megszűnik a tagságod.</p>

    <p>Amennyiben a profilod törlése mellett döntesz, akkor bejelentkezés után kattints a "Beállítások" menüpontra, és a lap alsó részében keresd a "Profil törlés kezdeményezése" linket. A saját profil törlésekor minden személyes adatodat töröljük a Köztérkép adatbázisaiból, de megtartjuk azokat a hozzájárulásokat, amelyekkel a Köztérképet bővítetted (műlapok, fotók, hozzászólások stb., "Törölt tag - [AZ]" vagy regisztrált neved alatt, ezt te döntöd el a törléskor).</p>

    <p>Kérdés vagy további kérés esetén keresd a Köztérkép üzemeltetőjét a hello@kozterkep.hu címen.</p>

    <h4 class="subtitle mt-5">X. Egyéb rendelkezések</h4>
    <p>1. Amennyiben egy tagunk elhalálozásáról hitelesnek minősíthető információ birtokába jut az üzemeltető, úgy jogosult a tagi adatok közt az elhalálozás tényét tárolni, és ennek értelmében a tagi profiloldalt elméklappá nyilvánítani. Az elhunyt tag közeli hozzátartozói kérhetik a tagi profil törlését.</p>
    <p>2. A Köztérkép fenntartja magának a jogot, hogy jelen Adatkezelési szabályzatot folyamatosan frissítse a gyűjtött adatok körében vagy felhasználásában bekövetkezett változások értelmében. A változtatásokról az Üzemeltető azonnali értesítést küld a Köztérkép fórumán keresztül.</p>

    <h4 class="subtitle mt-5">XI. (1. Melléklet) Tárolt adatok köre tagok esetében</h4>
    <p>1. Adatok saját rendelkezéssel, amelyeket manuálisan módosíthatsz a "Beállítások" alatt</p>
    <ul>
      <li>Email cím: belépéskori azonosítás és kapcsolattartás céljából tároljuk.</li>
      <li>Jelszó: belépéskori azonosítás céljából titkosított, nem visszafejthető formában tároljuk.</li>
      <li>Megjelenített név: közösségi munka támogatására, az egyén azonosítására használjuk. Ez a név jelenik meg mindenhol a weblapon.</li>
      <li>Becenév: alternatív neved, amit opcionálisan adhatsz meg. A profilodon és a névkártyádon jelenik meg.</li>
      <li>Település: statisztikai célból, valamint a közösségi munka megkönnyítése céljából tároljuk és jelenítjük meg a profilodon.</li>
      <li>Weboldalak: a tag saját weboldalainak listája.</li>
      <li>Bemutatkozás: a szöveges bemutatkozásod.</li>
      <li>Profil link: a Köztérképen belüli profil link, amely 1 esetben módosítható. Ezen keresztül érhető el a tagi profiloldal.</li>
      <li>Profilkép: a közösségi munka és könnyebb azonosítás támogatása céljából feltölthető saját profilfotó, amely akár az adott tagot is ábrázolhatja.</li>
      <li>Fejléc kép: a saját profiloldal fejlécképe, amely manuálisan is feltölthető és akár az adott tagot is ábrázolhatja.</li>
      <li>Értesítési beállítások: annak beállításai, hogy miről kér az adott tag email értesítést. A hatékonyabb, gyorsabb kapcsolattartást segíti.</li>
      <li>Hírlevél beállítások: a Minerva hírlevelekre való feliratkozás adható meg itt.</li>
      <li>Vakáció beállítás: annak beállításai, hogy az adott tag pillanatnyilag nem szeretne belépés után "feladatokat" látni az eszköztárán. Opcionálisan vakáció válasz is megadható, ami automatikusan kimegy minden olyan belső üzenetre válaszul, ami az adott tagnak a vakáció alatt kézbesítésre kerül.</li>
      <li>Követések: az adott tag érdeklődésének megfelelően követhet más tagokat, egyes műlapokat, alkotókat vagy településeket. Ezen követések segítenek releváns hírlevelet, kezdőlapot ill. más aktivitási listákat összeállítani a tag számára.</li>
      <li>Egyéb beállítások: a fentieken túl számos más logikai (aktív/inaktív) jellegű, kétállású adatmezőt tárolunk egy tag esetében, ami a Köztérkép működését teszi személyre szabottá és ezáltal egyszerűbbé és kényelmesebbé a tag számára.</li>
    </ul>

    <p>2. Automatikusan generált adatok, amelyek felhasználói tevékenységed eredményeképpen jönnek létre</p>
    <ul>
      <li>Login token: az egyes különböző eszközökről, azonos email+jelszó párossal történő bejelentkezéseket a Köztérkép rendszerében egy ún. login token vagyis random és egyedi alfanumerikus karaktersorozat, valamint a böngésző azonosítójának párosából álló kóddal tároljuk. Ez segíti azt, hogy lehetséges legyen adott eszközökön párhuzamosan ki és belépni anélkül, hogy a többi eszközön történő belépett állapot sérülne. Az adatot nem publikáljuk, csak technikai azonosítási céllal tároljuk.</li>
      <li>Aktivitási mutatók: tagjaink Köztérképes aktivitásának számos aspektusát kalkuláljuk, tároljuk és jelezzük ki. Az aktivitási mutatók egyrészt a közösségi munkát teszik hatékonyabbá, másrészt az adott tag számára érdekes tartalmak összeválogatásában segítenek a Köztérkép algoritmusainak.
      <li>Utolsó látogatás ideje: az utolsó bejelentkezésed időpontja.</li>
      <li>Földrajzi helyzeted: amennyiben a böngésződ számára engedélyezed a földrajzi helyzeted átadását, úgy azt a weboldal működése során használjuk, de külön nem tároljuk. A helyzeted alapján mutatjuk meg a közeli alkotásokat, pozícionáljuk be a térképet és teszünk elérhetővé lokáció alapú funkciókat (mint pl. "Érintés").</li>
    </ul>

  </div>
</div>