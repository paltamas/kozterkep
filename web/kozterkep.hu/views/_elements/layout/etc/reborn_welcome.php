<div class="lead mt-4">

  <p>a Köztérkép újjászületett <span class="text-nowrap"><?=_date(APP['kt2_start'], 'Y.m.d')?>-én</span> és sok technikai, néhány elvi és egy-két jogi dolog is változott.</p>
  <p>Az alábbiakban röviden felsoroljuk a legfontosabb változásokat, majd linkeljük a szabályzatokat. Ezek elfogadásával jelentkezhetsz be az új Köztérképre.</p>

  <ol>
    <li>Minden tag szerkesztő. Az eddigi szerkesztőket főszerkesztőnek hívjuk.</li>
    <li>A hozzáadások intézménye megszűnt, helyette szerkesztések érkeznek a műlapokra.</li>
    <li>A szabad publikálás logikája változatlan, de a szerkesztőségen keresztüli publikálás mostantól a közösség szavazatain múlik.</li>
    <li>A műlapokat minden tag megnyithatja szerkesztésre, de a módosítások életbe lépése a korábbihoz hasonlóan jóváhagyáshoz kötött.</li>
    <li>Az inaktív és a szerkesztéseket választottan nem kezelő tagok műlapjaira érkező szerkesztéseket szintén a közösség szavazza meg mostantól.</li>
    <li>A főszerkesztők és az üzemgazda kiemelt feladata a Működési elvekkel összhangba hozott publikálás, ezt támogatandó vétójoguk van a publikálások és a szerkesztés elfogadások terén.</li>
    <li>A feltöltési limitek változtak: heti öt műlap a limit, napi limit nincs. A saját és a máshoz töltött képeknél megszűnt limit.</li>
    <li>A képeknél a "más" jelölés "adalék" lett és újabb jelölések jelentek meg ("nem a helyszínről", "élménykép").</li>
    <li>A közösségi tereket altípusokra bontottuk, és főszerkesztőink hősies munkájával pár nap alatt mindent be is pakoltunk ezekbe: Templombelső; Temető, sírkert; Múzeum területe; Oktatási intézmény területe; Egyéb intézmény területe; Egyéb kert, park vagy udvar.</li>
    <li>A vasárnapi Minerva mellett elindult a "Napi hírmondó" is, ami minden nap reggel 7-kor küldi az elmúlt 24 óra műlapjait.</li>
    <li>A Szép műlap jelölésből "Szép munka" lett, Szoborlap szalagból "Példás műlap". Minden jelölést továbbvittünk.</li>
    <li>Átálltunk Creative Commons 4.0-ra, tisztáztuk a képek felhasználásának módját és kiiktattuk a homályos zónákat: üzemgazda nem engedélyezhet 10 képet cikkhez; nem használható nonprofit célra a "Nincs engedély"-es fotó, mert ez eddig is ellentmondás volt. Ösztönözzük a Creative Commons használatát mindenkinél.</li>
    <li>A leírásaink a jövőben "Nevezd meg! - Ne add el! - Ne változtasd!" Creative Commons licensz alatt érhetőek el. Ez egyezik leginkább a nonprofit felhasználás definíciójával, de logikusabban rendezi a felhasználhatóság módját.</li>
    <li>A hozzászólások és a szerkesztések részletei csak bejelentkezés után érhetőek el.</li>
    <li>Külföldi magyar vonatkozású lapok is csak saját fotókkal készíthetőek el. Ha más fotózta, hívd meg szekresztőnek, hisz publikálás előtt is könnyen össze tudtok dolgozni egy műlapon.</li>
    <li>A szabadlap, a műlap átadás intézménye megszűnt, ahogy azt korábban jeleztük.</li>
    <li>Megszűnt a szoborkereso.hu, a szo.kozterkep.hu, a hosiemlek.kozterkep.hu, az absztrak-kiscelli.kozterkep.hu, valamint a Szoborkereső Android app. Mindegyik szolgáltatás a Köztérképen belül született újjá. Igen, mostantól itt az "Érintés" is :)</li>
    <li>A weboldalra csak magánszemélyek regisztrációját fogadjuk el, és tiltjuk a reklámcélú tevékenységeket, fotókat egyéb adat hozzáadásokat.</li>
    <li>A közösségi szerkesztés egyelőre tesztüzemben működik, és az első pár hónapban biztosan finomítjuk.</li>
  <ol>

</div>